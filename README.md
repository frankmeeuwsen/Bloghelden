# Bloghelden

<img src="https://github.com/frankmeeuwsen/Bloghelden/raw/master/cover_bloghelden.jpg" />

[Download de PDF van het boek](https://github.com/frankmeeuwsen/Bloghelden/raw/master/bloghelden-boekversie.pdf)

[Download de ebook versie van het boek](https://github.com/frankmeeuwsen/Bloghelden/raw/master/bloghelden-ebook.pdf)

[Download en deel het boek via Github](https://github.com/frankmeeuwsen/Bloghelden)

Weblogs zijn vandaag de dag een niet meer weg te denken fenomeen in Nederland. Veel sites hebben een eigen weblog of nemen kenmerken van een weblog over. Maar hoe is het eigenlijk allemaal begonnen? Wie waren de eerste bloggers in Nederland en waarom schreven ze pagina na pagina vol?

Bloghelden beschrijft en viert de geschiedenis van meer dan tien jaar webloggen in Nederland. Aan de hand van vijftien interviews wordt een beeld geschetst van een groep pioniers die het medialandschap in Nederland een belangrijke impuls gaven. Het is een illustratieve bloemlezing van de Nederlandse blogosfeer.

Een bijzonder tijdsdocument voor journalisten, mediawetenschappers, communicatieve en mediaopleidingen en iedereen met een affiniteit voor digitale media. Het boek pretendeert niet wetenschappelijk en volledig te zijn, maar wil laten zien dat er in de afgelopen jaren een interessante subcultuur is ontstaan die nu mainstream is geworden. 

Auteur: Frank Meeuwsen
ISBN: 978 90 229 9699 7
1e druk: 2010
Te koop als echt boek voor 9,95 euro via: [http://bit.ly/boek_bloghelden](http://bit.ly/boek_bloghelden) maar tevens gratis te downloaden als [PDF](https://github.com/frankmeeuwsen/Bloghelden/raw/master/bloghelden-boekversie.pdf) of [eBook](https://github.com/frankmeeuwsen/Bloghelden/raw/master/bloghelden-ebook.pdf) via Github


## LEES DIT EERST!

Onderstaande tekstversie van het boek geef ik vrij en distribueer ik onder de Creative Commons licentie [Naamsvermelding-NietCommercieel-GelijkDelen 3.0](http://creativecommons.org/licenses/by-nc-sa/3.0/nl/).

Dit betekent dat je vrij bent om

* Het boek te copieren, verspreiden en door te geven
* Het boek te remixen en afgeleide versies van het werk te maken

Onder de volgende voorwaarden

* Naamsvermelding: De gebruiker dient bij het werk de door de maker of de licentiegever aangegeven naam te vermelden (maar niet zodanig dat de indruk gewekt wordt dat zij daarmee instemmen met uw werk of uw gebruik van het werk).
* Niet-commercieel: De gebruiker mag het werk niet voor commerciële doeleinden gebruiken.
* Gelijk delen: Indien de gebruiker het werk bewerkt kan het daaruit ontstane werk uitsluitend krachtens dezelfde licentie als de onderhavige licentie of een gelijksoortige licentie worden verspreid.
   * Voor elke vorm van hergebruik en distributie maak je de ontvanger de licentievoorwaarden duidelijk. De beste manier om dit te doen is door te verwijzen naar http://www.bloghelden.nl   
* Elk van de bovenstaande voorwaarden kan worden opgeheven met mijn persoonlijke toestemming.

Aan het eind van dit bestand kun je de volledige juridische tekst lezen


## WAAROM EEN TXT VERSIE?

Het kan wat vreemd overkomen, een boek als tekst-bestand. Voor mij en voor de uitgever is het een experiment. Omdat we beiden geloven in de nieuwe distributievormen en creatieve krachten van het web. Bovenaan vind je een Creative Commons licentie die al iets anders is dan de standaard copyright tekst die je elders ziet. Maar ik denk dat het mogelijk is om naast een standaard boek op papier, juist in het digitale domein iets anders te doen.
Copyright is niet slecht. Sterker nog, door copyright-wetten is het mogelijk voor mij om wat geld te verdienen aan mijn creatieve werk. Maar het hoeft niet ten koste van alles te gaan. En dat is wel wat nu gaande is, met name in het digitale domein.
Dit boek komt in diverse "smaken" en dit is er één van. Een platte tekstversie, zonder links, zonder voetnoten, zonder illustraties. Maar de meest basale vorm van het boek en het verhaal. Omdat ik denk dat ik hiermee nieuwe vormen van het verhaal mogelijk kan maken zonder dat de artiest (wat dat ben je in mijn ogen) moeilijk hoeft te doen met de copyright-wetten. Het is absurd dat het uitlenen van digitale boeken niet mogelijk is door het licentie-systeem van de grote partijen. Het uitlenen van boeken is ouder dan welke uitgever op de wereld en het moet blijven bestaan. Juist door het delen van kennis kunnen alle partijen beter worden. Licentie-overeenkomsten maken het alleen maar meer gedoe.
Dus daarom is deze versie van Bloghelden, in zijn meest naakte vorm, vrij van het standaard copyright. En heb je de vrijheid om er mee te doen wat je wilt. Een vrijheid binnen grenzen, zoals je hierboven in de Creative Commons licentie kunt lezen.

Voel je vrij om een eigen versie van het boek te maken. Wil je het in een specifiek formaat omzetten? Ga je gang! Een podcast-versie door speech-software voorgelezen? Mijn zegen heb je! De tekst analyseren op bepaalde woorden en patronen? Laat het me weten!
Dat is het namelijk het enige wat ik van je vraag: Als je een afgeleide maakt van Bloghelden, laat het me weten op frank@incredibleadventure.nl met URL en uitleg. Ik zorg dat jouw versie (mits het de eerste is in een formaat) gelinkt wordt op Bloghelden.nl. Elk formaat krijgt één link.

Met dank aan mijn voorbeeld Cory Doctorow quote ik Woodie Guthrie die over zijn muziek zei:

"This song is Copyrighted in U.S., under Seal of Copyright #154085, for a period of 28 years, and anybody caught singin' it without our permission, will be mighty good friends of ourn, cause we don't give a dern. Publish it. Write it. Sing it. Swing to it. Yodel it. We wrote it, that's all we wanted to do."


Blog on.

## Issues
Elk hoofdstuk is een eigen textversie. Echter, door conversieproblemen zijn er karakters in elk bestand omgezet naar een andere tekenset. Om het boek compleet te maken, is het belangrijk dat alle tekst goed te lezen is.
Wil je meehelpen met het omkatten van de hoofdstukken naar leesbare tekst én naar markdown bestanden? Op die manier is dit boek altijd beschikbaar voor de mensheid. Tenzij onze toekomstige robot overlords besluiten dat dit boek verboden is. Je weet maar nooit...
Hoe kun je meedoen? Fork deze repo, maak je eigen aanpassingen en doe een merge-request. Heb je ideeën hoe het probleem van de karakters snel en eenvoudig is te fixen? Dan hoor ik het graag!
En uiteindelijk staat het je vrij om je eigen geschiedenis van bloggend Nederland toe te voegen. Geen idee of dat gaat werken op deze manier. We zullen zien...
